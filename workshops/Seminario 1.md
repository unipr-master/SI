# Protezione dei dati nel mondo universitario
---
**Definizione**. Un **dato personale** è una qualsiasi informazione riguardante una persona fisica **identificata** o **identificabile** direttamente o indirettamente.

Questi dati, essendo collegabili all'identità di una persona, richiedono particolari attenzioni e protezioni per garantire la privacy e la sicurezza dell'individuo, in linea con quanto espresso dal GDPR (C26, C27, C30).

Consideriamo **dati personali** (ex Dati sensibili) tutti quei dati che rivelino l'origine razziale o etnica, le opinioni politiche, le convinzioni religiose o filosofiche, l'appartenenza sindacale, dati genetici, dati biometrici, dati relativi alla salute, alla vita sessuale o al suo orientamento sessuale.

## Il GDPR
---

Il **Regolamento Generale sulla Protezione dei Dati** (RGPD o GDPR, dall'inglese *General Data Protection Regulation*), ufficialmente noto come **Regolamento (UE) n. 2016/679**, è una normativa dell'Unione Europea dedicata alla tutela della privacy e al trattamento dei dati personali. Entrato in vigore nel 2016 per rafforzare la protezione dei dati dei cittadini europei, il GDPR stabilisce le regole su come le aziende e le organizzazioni devono raccogliere, gestire, archiviare e proteggere le informazioni personali, garantendo trasparenza, sicurezza e rispetto dei diritti individuali in un contesto sempre più digitalizzato e interconnesso.

Il GDPR ha come obiettivo principale:
- **Proteggere i diritti e le libertà fondamentali delle persone fisiche**, con particolare attenzione al diritto alla protezione dei dati personali, assicurando che ogni individuo possa mantenere il controllo e la riservatezza sulle proprie informazioni.
- **Favorire la libera circolazione dei dati personali all'interno dell'Unione Europea**, consentendo alle informazioni di spostarsi liberamente tra Stati membri in modo sicuro e regolamentato, senza compromettere la privacy dei cittadini e sostenendo la crescita economica del mercato digitale europeo.

### Ambito di applicazione
---
Il GDPR si applica a diverse tipologie di trattamento dei dati personali, con un ambito di applicazione ben definito che include:
- **Trattamento automatizzato o parzialmente automatizzato dei dati personali**, ovvero ogni processo svolto con l’ausilio di strumenti informatici o digitali.
- **Trattamento non automatizzato dei dati personali contenuti in un archivio** o destinati ad essere archiviati, che include anche i dati conservati in formato cartaceo o in archivi manuali organizzati.
- **Titolari del trattamento situati nell'Unione Europea**, indipendentemente dal luogo in cui avviene il trattamento effettivo dei dati.
- **Titolari del trattamento situati al di fuori dell'UE** ma che trattano i dati di persone fisiche presenti nell’UE, ad esempio nel caso di servizi digitali o vendite internazionali.
- **Esclusione dei trattamenti effettuati per uso strettamente personale**, dove i dati non sono destinati a una comunicazione sistematica né all’accesso di terze parti.

**Cosa cambia davvero?**

1. **Dal consenso al controllo**: Gli individui acquisiscono maggiore controllo sui propri dati personali, con diritti più chiari e strumenti per esercitarli (es. accesso, rettifica, cancellazione).

2. **Accountability del Titolare**: Il Titolare è responsabile di definire finalità e mezzi del trattamento, garantire la conformità al GDPR e dimostrarla attraverso misure adeguate, assicurando trasparenza e legalità.

3. **Figura del DPO**: Il GDPR istituisce la figura del **Responsabile della Protezione dei Dati (DPO)**, una figura chiave per garantire il rispetto delle normative sulla protezione dei dati personali.

### Principi del GDPR
---

I **principi del GDPR** costituiscono le basi per il trattamento dei dati personali in modo conforme e responsabile. Essi sono:

1. **Liceità, correttezza e trasparenza**: I dati devono essere trattati legalmente, in modo chiaro e comprensibile per gli interessati.
2. **Limitazione delle finalità**: I dati possono essere raccolti solo per scopi specifici, espliciti e legittimi, e non utilizzati per fini incompatibili con tali scopi.
3. **Minimizzazione dei dati**: Devono essere trattati solo i dati strettamente necessari rispetto alle finalità per cui sono raccolti.
4. **Correttezza**: I dati devono essere accurati e, se necessario, aggiornati; quelli errati devono essere rettificati o cancellati.
5. **Limitazione della conservazione**: I dati devono essere conservati solo per il tempo necessario al raggiungimento delle finalità per cui sono stati raccolti.
6. **Misure di Sicurezza**: Devono essere adottate misure di sicurezza adeguate per proteggere i dati da accessi non autorizzati, perdite o danni.
7. **Responsabilizzazione (Accountability)**: Il titolare del trattamento deve dimostrare la conformità al GDPR attraverso misure tecniche e organizzative adeguate.


### Misure di sicurezza
---

Il GDPR mette a disposizioni misure di sicurezza per il trattamento dei dati personali:
- **Psudonimizzazione**: Cioè il trattamento dei dati personali in modo tale che essi non possano più essere attribuiti a un interessato specifico senza l'utilizzo di informazioni aggiuntive. Le informazioni aggiuntive necessarie dovranno essere conservate separatamente e soggette a misure tecniche e organizzative per garantire che non siano attribuiti a una persona fisica identificata o identificabile. L'identificabilità di un soggetto andrà valutata in base al costo e ai tempi richiesti per l'identificazione, comprendendo anche le tecnologie disponibili e i possibili sviluppi tecnologici.
- **Dati anonimi**: Sono informazioni che non si riferiscono a una persona fisica identificata o identificabile o sono dati personali resi sufficientemente anonimi da impedire o da non consentire più l'identificazione dell'interessato. Quindi **l'identificabilità non deve essere possibile con alcun mezzo**.

Quindi possiamo dire che i dati **pseudoanonimi** sono ancora considerati dati personali, mentre i dati anonimi no. Essendo questi ultimi non considerati dati personali, non sono soggetti ai regolamenti del GDPR per il trattamento dei dati personali.


## Trattamento dei dati nella ricerca scientifica
---
Il GDPR riconosce il ruolo fondamentale della ricerca scientifica per il progresso dell'umanità, ma non autorizza il trattamento indiscriminato dei dati. Ogni trattamento dei dati deve essere pensato per:
- Trattare solo i dati necessari allo scopo (minimizzazione)
- Proteggere i dati durante il trattamento (Sicurezza)
- Distruggere i dati nel momento in cui non sono più necessari per le finalità della ricerca scientifica
- Prediligere dati anonimi per sottrarli dall'applicazione del GDPR

Quindi possiamo dire che le regole essenziali sono tre:
1. Se il dato personali non serve, cancellalo o distruggilo
2. Se serve il dato ma non il riferimento alla persona, **anonimizzalo**
3. Se i primi due punti non sono praticabili, dimostra quello che puoi e non puoi fare per raggiungere gli obiettivi della ricerca.

In questi caso come altri in cui vi è un trattamento bisogna mettere in pratica il **DPIA** (Data Protection Impact Assessment, o Valutazione d’Impatto sulla Protezione dei Dati), uno strumento previsto dal **GDPR** per valutare e mitigare i rischi legati al trattamento dei dati personali, soprattutto quando questo trattamento può comportare un rischio elevato per i diritti e le libertà delle persone. Le fasi sono articolate nel seguente modo:
1. **Descrizione del trattamento**: Obiettivi della ricerca, dati trattati, modalità di raccolta e utilizzo.
2. **Valutazione dei rischi**: Analisi delle possibili minacce per la sicurezza e la privacy.
3. **Mitigazione dei rischi**: Identificazione delle soluzioni per proteggere i dati (ad esempio, anonimizzazione).
4. **Documentazione**: Produzione di un rapporto che dimostri la conformità al GDPR.